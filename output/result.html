<!DOCTYPE html>
<html lang="uz">
<head>
  <meta charset="UTF-8">
  <title>Shartnoma</title>
  <link rel="stylesheet" href="./../public/style.css">
</head>
<body>
<p class="p_margin text_bold">Shaxsiy depozit qutisini foydalanishga berish to‘g‘risidagi shartnoma</p><p class="p_margin text_indent divv">Toshkent shahri				20____ yil "____" ____________</p><p>"Ipak Yo‘li" aksiyadorlik innovatsion tijorat banki (bundan keyin - Bank), nomidan ___________________  asosida harakat qiluvchi ______________________________________________, bir tomondan, va ___________________________________________________________________________ (bundan keyin - Mijoz), nomidan, ___________________________ asosida harakat qiluvchi __________________________________________________, ikkinchi tomondan, alohida "Tomon" va birgalikda "Tomonlar" deb atalib, ushbu Shartnomani quyidagilar haqida tuzdilar.</p><p class="p_margin text_bold">I. Shartnoma predmeti</p><p>1.1. Bank Mijozga o‘zining maxsus jihozlangan xonasida (xazinasida) joylashgan ____ raqamli yakka tartibdagi depozit qutisini 20___-yil "_____" ________dan 20___-yil "____" _____________gacha bo‘lgan muddatga (______ oy), biroq bir yildan oshmaydigan muddatga foydalanish uchun taqdim etadi.</p><p>Agar Shartnoma bir kalendar yildan kam muddatga tuzilgan bo‘lsa, Mijoz qo‘shimcha kelishuv tuzish orqali uni uzaytirish huquqiga ega. Bunda Shartnoma va qo‘shimcha kelishuvning umumiy amal qilish muddati bir kalendar yildan oshmasligi lozim.</p><p>1.2. Bank Mijoz yoki uning vakili tomonidan qimmatbaho buyumlarning qutiga joylashtirilishi yoki undan olinishini nazorat qilmaydi.</p><p class="p_margin text_bold">II. Narx va hisob-kitob qilish tartibi</p><p>2.1. Shaxsiy depozit qutisini foydalanishga taqdim etish uchun to‘lov miqdori ushbu Shartnomaga muvofiq Bank tariflari bilan belgilanadi.</p><p>2.2. Mijoz shaxsiy depozit qutisidan foydalanish uchun to‘lovni naqd pulda, bank kartasi orqali yoki Bankdagi boshqa hisobvaraqlardagi pul mablag‘lari hisobidan amalga oshirishi mumkin. Yuridik shaxslar to‘lovni faqat naqd pulsiz tartibda amalga oshiradi.</p><p>2.3. Shaxsiy depozit qutisidan foydalanganlik uchun to‘lovni hisoblash va to‘lash davri kalendar oy bilan belgilanadi. Kalendar oy Mijozga shaxsiy depozit qutisi taqdim etilgan kundan boshlanib, muddatning oxirgi oyining tegishli mos sanasida tugaydi.</p><p>2.4. Mijoz ushbu Shartnoma Tomonlar tomonidan imzolangan paytdan boshlab 3 (uch) bank kuni ichida har oyda to‘lanadigan miqdordan kam bo‘lmagan miqdorda oldindan to‘lovni amalga oshiradi.</p><p>2.5. Barcha keyingi to‘lovlar kalendar oy tugaganidan so‘ng 5 (besh) kalendar kun ichida amalga oshiriladi.</p><p class="p_margin text_bold">III. Bankning huquq va majburiyatlari</p><p><strong>3.1. Bank quyidagi huquqlarga ega:</strong></p><p>3.1.1. Mijozning (uning vakilining) shaxsiy depozit qutisiga tashrif buyurgan sanasi va vaqtini qayd etish.</p><p>3.1.2. Xavfsizlikni ta’minlash maqsadida Mijozdan (uning vakilidan) shaxsiy depozit qutisiga joylashtirilgan buyumlarni ko‘rikdan o‘tkazish uchun taqdim etishni talab qilish;</p><p>3.1.3. Favqulodda vaziyatlar yuzaga kelganda, vakolatli organlarning ko‘rsatmalari bo‘lganda, shuningdek, taqiqlangan buyumlar saqlanayotganiga shubha tug‘ilganda, Bankning ichki me’yoriy hujjatlariga muvofiq harakat qilish va shaxsiy depozit qutisini majburiy tarzda ochish;</p><p>3.1.4. Bank tariflarini bir tomonlama o‘zgartirish. Bunda Bank kiritilgan o‘zgartirishlar/qo‘shimchalar haqida ular kuchga kirishidan 10 (o‘n) bank kuni oldin tegishli ma’lumotlarni Bankda, Mijozlarga xizmat ko‘rsatish joylarida, shuningdek, Bankning <a href="http://www.ipakyulibank.uz">www.ipakyulibank.uz</a> manzilidagi rasmiy veb-saytida joylashtirish orqali Mijozni xabardor qiladi;</p><p>3.1.5. Mijoz tomonidan Bank tarifi va ushbu Shartnoma shartlariga muvofiq to‘lov shartlari buzilgan taqdirda, qarz to‘liq to‘langunga qadar Mijozning shaxsiy depozit qutisidan foydalanishini cheklash;</p><p>3.1.6. Ushbu Shartnoma shartlari buzilgan taqdirda, shuningdek, shaxsiy kalit yo‘qolgan yoki shikastlangan hollarda Bankning amaldagi tariflariga muvofiq jarimalar undirish;</p><p>3.1.7. Mijozni ushbu Shartnomaning 1.1-bandiga muvofiq qarzdorlik mavjudligi yoki foydalanish muddati tugaganligi to‘g‘risida buyurtma xat-xabarlar orqali xabardor qilish;</p><p>3.1.8. Mijozning hisobvarag‘iga (hisobvaraqlariga) talablar qo‘yish, shuningdek, Mijozning talab qilib olinguncha hisobvaraqlaridan (yoki bank kartalari hisobvaraqlaridan - jismoniy shaxslar uchun) Bank tariflarida nazarda tutilgan Bank mukofoti va boshqa to‘lovlar summasini Mijozning qo‘shimcha farmoyishisiz yechib olish.</p><p><strong>3.2. Bank quyidagilarga majbur:</strong></p><p>3.2.1. Mijozga ushbu Shartnoma va Bank tariflarida nazarda tutilgan shartlarda depozit qutisi qulfining shaxsiy kaliti bilan birgalikda foydalanishga yaroqli holatda bo‘lgan shaxsiy depozit qutisini taqdim etish;</p><p>3.2.2. Shaxsiy depozit qutisining butunligi va xavfsizligini ta’minlash uchun barcha zarur choralarni ko‘rish;</p><p>3.2.3. Ushbu Shartnomaning 5.1-bandida nazarda tutilgan Bankning ish soatlarida Mijozning shaxsiy depozit qutisiga qimmatliklarni qo‘yish yoki olish uchun kirishini ta’minlash;</p><p>3.2.4. O‘zbekiston Respublikasining amaldagi qonunchiligida to‘g‘ridan-to‘g‘ri nazarda tutilgan holatlardan tashqari, Mijozga tegishli ma’lumotlarning, shuningdek, shaxsiy depozit qutisi tarkibining maxfiyligini ta’minlash;</p><p>3.2.5. Ushbu Shartnoma tuzilgan paytdan boshlab har oyda, foydalanishning har bir to‘liq oyi uchun shaxsiy depozit qutilari foydalanishga taqdim etilganligini tasdiqlovchi hisobvaraq-fakturalarni rasmiylashtirish va Mijozlarga belgilangan tartibda topshirish.</p><p class="p_margin text_bold">IV. Mijozning huquq va majburiyatlari</p><p><strong>4.1. Mijoz quyidagilarga majbur:</strong></p><p>4.1.1. Shaxsiy depozit qutisidan uning maqsadi va ushbu Shartnoma shartlariga muvofiq foydalanish;</p><p>4.1.2. Shaxsiy depozit qutisidan ehtiyotkorlik bilan foydalanishni ta’minlash, u shikastlangan taqdirda esa, uni tiklash bilan bog‘liq xarajatlarni Bankka qoplab berish;</p><p>4.1.3. Shaxsiy depozit qutisiga har bir tashrif buyurganda xalqaro bank kartasini ko‘rsatish;</p><p>4.1.4. Xavfli, yonuvchan narsalarni, giyohvand moddalarni, o‘qotar qurolni, portlovchi, radioaktiv va zaharlovchi moddalarni, shuningdek mol-mulkka va tirik organizmlarga zarar yetkazishi mumkin bo‘lgan hamda O‘zbekiston Respublikasining amaldagi qonunchiligini buzadigan boshqa moddalar va narsalarni, yoxud qidiruvda bo‘lgan narsalarni saqlash uchun shaxsiy depozit qutisidan foydalanmaslik;</p><p>4.1.5. Shaxsiy depozit qutisining kalitini saqlash va uni boshqa shaxslarga bermaslik, shaxsiy depozit qutisining kaliti yo‘qolgan yoki yaroqsiz holga kelgan taqdirda, darhol bu haqda Bankni yozma ravishda xabardor qilish, shuningdek Bankning amaldagi tariflarida belgilangan miqdorda jarima to‘lash.</p><p>Yuridik shaxsning rahbari o‘zgarganda depozit qutisining kalitini yuridik shaxsning bir rahbaridan yangi tayinlangan rahbarga o‘tkazilishi uchun yuridik shaxsning ko‘rsatilgan mansabdor shaxslari javobgar bo‘ladi;</p><p>4.1.6. Bankning rasmiy veb-saytining tegishli bo‘limlarida Bank tariflariga kiritilayotgan o‘zgartirishlar va/yoki qo‘shimchalar hamda ushbu Shartnomaga taalluqli boshqa hujjatlar bilan tanishib borish;</p><p>4.1.7. Muddati o‘tgan qarzdorlik mavjudligi yoki shaxsiy depozit qutisidan foydalanish muddati tugaganligi to‘g‘risida xabarnomalar olinganda Bankka kelish;</p><p>4.1.8. Shaxsiy depozit qutisidan foydalanish muddati tugagach, uni bo‘shatish va kalitni Bankning mas’ul xodimiga imzo qo‘ydirib qaytarish.</p><p>Kalit yo‘qolgan taqdirda, Bank rahbariyatiga kalit yo‘qolganligi to‘g‘risida ariza bilan murojaat qilish va Bank tariflariga muvofiq jarimani to‘lash;</p><p>4.1.9. Shaxsiy depozit qutisidan foydalanish muddati tugagandan so‘ng qimmatliklarni olish yoki Shartnomani yangi muddatga qayta tuzish uchun kelmagan taqdirda, birinchi tashrif chog‘ida - qo‘yilma shaxsiy depozit qutisida bo‘lgan qo‘shimcha davr uchun foydalanish qiymatini va foydalanish muddati tugaganidan keyin saqlash uchun jarimani Bankning tasdiqlangan tariflariga muvofiq miqdorlarda to‘lash;</p><p>4.1.10. Bank tomonidan berilgan shaxsiy depozit qutisi kalitining nusxalarini tayyorlamaslik va ulardan foydalanmaslik.</p><p><strong>4.2. Mijoz quyidagi huquqlarga ega:</strong></p><p>4.2.1. Tegishli tartibda rasmiylashtirilgan ishonchnoma mavjud bo‘lgan taqdirda, o‘z vakolatli shaxslari orqali shaxsiy depozit qutisidan foydalanish. Jismoniy shaxslar va yakka tartibdagi tadbirkorlar uchun ishonchnoma notarial tartibda rasmiylashtirilishi shart.</p><p>Uchinchi shaxsga berilgan ishonchnoma bekor qilingan taqdirda, Mijoz bu haqda darhol Bankni yozma ravishda xabardor qilishi shart;</p><p>4.2.2. Ushbu Shartnomaning 5.1-bandida nazarda tutilgan Bank tomonidan belgilangan ish soatlarida shaxsiy depozit qutisidan foydalanish, unga kirish Bankning mas’ul xodimi hamrohligida amalga oshiriladi;</p><p>4.2.3. Mijoz Shartnomaning butun amal qilish muddati uchun umumiy summani bir martalik to‘lov bilan yoki muayyan davr uchun, biroq kamida bir oy uchun oldindan to‘lash huquqiga ega.</p><p>4.2.4. Mijoz shartnomani muddatidan oldin bekor qilish huquqiga ega. Shartnoma muddatidan oldin bekor qilingan taqdirda, yakka tartibdagi depozit qutisidan foydalanganlik uchun oldindan to‘langan mablag‘lar bank tomonidan qaytarilmaydi.</p><p class="p_margin text_bold">V. Shaxsiy depozit qutisidan foydalanish shartlari</p><p>5.1. Shaxsiy depozit qutisiga qimmatliklarni joylashtirish yoki undan olish Bankning ish kunlarida soat 9:00 dan 16:00 gacha amalga oshiriladi.</p><p>5.2. Shaxsiy depozit qutisi bilan ishlash uchun ruxsat olish maqsadida Mijoz (yoki uning vakili) qutidan foydalanganlik uchun to‘lov hujjatini va shaxsini tasdiqlovchi hujjatni ko‘rsatishi shart. Mijozning vakili esa, bunga qo‘shimcha ravishda, tegishli tartibda rasmiylashtirilgan ishonchnomani ham taqdim etishi lozim.</p><p>5.3. Shaxsiy depozit qutisi bir vaqtning o‘zida ikkita kalit bilan ochiladi. Bulardan biri Mijozda (yoki uning xodimi, vakilida), ikkinchisi esa "Asosiy kalit" sifatida Bankning mas’ul xodimida bo‘ladi.</p><p>5.4. Shaxsiy depozit qutisi tarkibi bilan ishlash Mijoz (yoki uning vakili) tomonidan qimmatliklar bilan ishlash uchun mo‘ljallangan alohida xonada, Bank xodimlarining nazoratisiz va ishtirokisiz amalga oshiriladi. Zarur hollarda, Bank vakillari shaxsiy depozit qutisi bilan ishlash jarayonida hozir bo‘lishlari mumkin.</p><p>5.5. Bank xazinada saqlash uchun joylashtirilgan mol-mulkni xavfsiz saqlashni ta’minlash maqsadida Mijozning shaxsiy depozit qutisiga tashrif buyurish vaqtini cheklashi mumkin. (masalan, xazinada boshqa Mijozning bo‘lishi).</p><p>5.6. Mijozning xazinada bo‘lish vaqti 30 daqiqadan oshmasligi lozim. Alohida hollarda Bank va Mijoz o‘rtasidagi kelishuvga ko‘ra bu vaqt uzaytirilishi mumkin.</p><p class="p_margin text_bold">VI. Shaxsiy depozit qutisini majburiy ochish</p><p>6.1. Shaxsiy depozit qutisini majburiy ochish ushbu Shartnoma shartlariga asosan amalga oshiriladi.</p><p>6.2. Shaxsiy depozit qutisini majburiy ochish Bank vakillaridan tashkil topgan komissiya tomonidan amalga oshiriladi. Qutini ochish va qo‘yilma predmetini olish fakti bo‘yicha qo‘yilma predmetining ro‘yxatini o‘z ichiga olgan dalolatnoma tuziladi. Dalolatnoma komissiya a’zolari tomonidan imzolanadi.</p><p><strong>6.3. Bank quyidagi hollarda (Mijozning ishtirokisiz) Mijozning shaxsiy depozit qutisini ochishga haqlidir:</strong></p><p>6.3.1. Favqulodda zarurat yuzaga kelganda (yong‘in, suv toshqini, ishlab chiqarish avariyasi, quti ichidagi narsaning yonib ketishi va hokazo);</p><p>6.3.2. Shaxsiy depozit qutisida muayyan moddalar va saqlash predmetlari, xavfli, tez yonuvchan predmetlar, giyohvand moddalar, o‘qotar qurollar, portlovchi, radioaktiv va zaharlovchi moddalar, shuningdek mol-mulkka va tirik organizmlarga zarar yetkazishi mumkin bo‘lgan hamda O‘zbekiston Respublikasining amaldagi qonunchiligiga xilof ravishda saqlanayotganligiga asosli shubha tug‘ilganda yoxud qidiruvda bo‘lgan predmetlar saqlanganda;</p><p>6.3.3. O‘zbekiston Respublikasining amaldagi qonunchiligiga muvofiq vakolatli organlarning qarori asosida;</p><p>6.3.4. Mijozning yaqin qarindoshlari yoki uchinchi shaxslar tomonidan o‘lim to‘g‘risidagi guvohnoma nusxasi ilova qilingan holda Mijozning vafot etganligi haqida xabarnoma taqdim etilganda.</p><p>Bunday holda, qimmatbaho buyumlar meros huquqi vujudga kelganligi to‘g‘risidagi hujjatlar belgilangan tartibda olinguniga qadar Bank xazinasida saqlanadi.</p><p>Merosxo‘r(lar)ga qimmatbaho buyumlarni berish Bankning mas’ul xodimi tomonidan meros huquqini tasdiqlovchi hujjatning asl nusxasi taqdim etilganda, topshirilayotgan qimmatbaho buyumlarning tavsifi bilan birga qimmatliklarni topshirish dalolatnomasi asosida amalga oshiriladi;</p><p>6.3.5. Shartnoma muddati tugaganidan so‘ng 6 oy o‘tgach, Mijoz Bankka noma’lum sabablarga ko‘ra kelmasa.</p><p>6.4. Shaxsiy depozit qutisining ochilishi haqida Bank Mijozga quti ochilgan paytdan boshlab 3 (uch) ish kuni ichida tegishli yozma xabarnoma yuborish orqali ma’lum qiladi, ushbu Shartnomaning 6.3.2. - 6.3.3. bandlariga muvofiq hollar bundan mustasno.</p><p>6.5. Shaxsiy depozit qutisini majburiy ochish natijasida olingan Qo‘yilma predmeti Bank xazinasida mas’uliyatli saqlash uchun topshiriladi, qo‘yilma predmetlari amaldagi qonunchilikka muvofiq vakolatli organlar tomonidan olib qo‘yilgan hollar bundan mustasno.</p><p class="p_margin text_bold">VII. Tomonlarning javobgarligi</p><p>7.1. Ushbu Shartnoma bo‘yicha o‘z majburiyatlarini bajarmaganlik va/yoki lozim darajada bajarmaganlik uchun Tomonlar O‘zbekiston Respublikasining amaldagi qonunchiligiga muvofiq javobgar bo‘ladilar.</p><p>7.2. Shaxsiy depozit qutisidan foydalanish uchun to‘lov o‘z vaqtida to‘lanmagan taqdirda Mijoz kechiktirilgan har bir kun uchun kechiktirilgan to‘lov summasining 0,5 foizi miqdorida, biroq kechiktirilgan to‘lov summasining 50 foizidan ko‘p bo‘lmagan miqdorda Bankka penya to‘laydi (Mijozning vafoti bundan mustasno).</p><p>7.3. Foydalanish muddati tugagandan so‘ng shaxsiy depozit qutisi o‘z vaqtida bo‘shatilmasa, Mijoz Bankka omonatning depozit qutisida bo‘lgan butun muddat uchun to‘liq foydalanish haqini, shuningdek Bankning amaldagi tariflarida belgilangan miqdorda jarima to‘laydi.</p><p>7.4. Bank shaxsiy depozit qutisi tarkibiga boshqa shaxslarning kirish imkoniyati bo‘lmasligini va qimmatliklarni saqlash sirini kafolatlaydi.</p><p>7.5. Shaxsiy depozit qutisining tarkibi, shuningdek Bankda shaxsiy depozit qutilariga ega bo‘lgan mijozlar to‘g‘risidagi ma’lumotlar bank siri hisoblanadi va qonun hujjatlarida nazarda tutilgan hollardan tashqari oshkor qilinmaydi.</p><p>7.6. Mijoz yonma-yon joylashgan shaxsiy depozit qutilarining shikastlanishi uchun javobgarlikni to‘liq o‘z zimmasiga oladi hamda uning  aybi bilan qo‘shni, yonma-yon joylashgan yakka tartibdagi depozit qutilari tarkibiga, shuningdek Bank mulkiga yetkazilgan zararni qoplaydi.</p><p class="p_margin text_bold">VIII. Yakuniy qoidalar</p><p>8.1. Ushbu Shartnomaga barcha o‘zgartirishlar va/yoki qo‘shimchalar yozma shaklda kiritiladi, Bank tariflari o‘zgarishi holatlari bundan mustasno.</p><p>8.2. Ushbu Shartnoma imzolangan paytdan boshlab, mazkur Shartnoma predmetiga oid barcha avvalgi shartnomalar, muzokaralar va yozishmalar o‘z kuchini yo‘qotadi.</p><p>8.3. Ushbu Shartnoma shartlari va ularning bajarilishi yuzasidan kelishmovchiliklar yuzaga kelganda, nizo tomonlarning o‘zaro kelishuvi asosida hal etiladi. Tomonlar kelishuvga erisha olmagan nizolar va kelishmovchiliklar amaldagi qonunchilikka muvofiq sud tartibida hal qilinadi.</p><p>8.4. Ushbu Shartnoma Mijozga bank xizmatlarini ko‘rsatish bilan bog‘liq barcha to‘lovlar amalga oshirilganidan so‘ng, uning arizasiga ko‘ra istalgan vaqtda belgilangan tartibda bekor qilinishi mumkin.</p><p>8.5. Ushbu Shartnomaning bekor qilinishi shaxsiy depozit qutisi kalitini Bankning mas’ul xodimiga imzo qo‘ydirib qaytarish uchun asos hisoblanadi.</p><p>8.6. Mijoz barcha xabarnomalar, agar ular bevosita Mijozga yoki uning vakiliga imzo qo‘ydirib topshirilgan bo‘lsa, yoxud Mijozga ushbu Shartnoma tuzilayotganda u tomonidan ko‘rsatilgan manzilga buyurtma xat orqali jo‘natilgan va topshirilganligi haqida bildirishnoma olingan bo‘lsa, tegishli tarzda yuborilgan va Mijoz tomonidan shaxsan qabul qilingan deb hisoblanishiga rozilik bildiradi.</p><p>8.7. Shartnoma Tomonlar imzolagan kundan boshlab kuchga kiradi va Tomonlar o‘z majburiyatlarini to‘liq bajargunlariga qadar amal qiladi.</p><p class="p_margin text_bold">IX. Korrupsiyaga qarshi shart</p><p>9.1. Tomonlar O‘zbekiston Respublikasining korrupsiyaga qarshi kurashish sohasidagi qonun hujjatlari, Bankda korrupsiyaning oldini olish va unga qarshi kurashish siyosati (Bankning rasmiy veb-saytida mavjud) hamda Bankning korrupsiyaga qarshi kurashish sohasidagi boshqa ichki me’yoriy hujjatlari talablariga so‘zsiz rioya etishni zimmasiga oladilar.</p><p>9.2. Ushbu Shartnoma bo‘yicha o‘z majburiyatlarini bajarishda Tomonlar noqonuniy ustunliklar yoki boshqa manfaatlar olish maqsadida boshqa shaxslarning harakatlari yoki qarorlariga ta’sir ko‘rsatish uchun to‘g‘ridan-to‘g‘ri yoki bilvosita hech qanday pul mablag‘lari yoki qimmatliklarni to‘lamaydilar, to‘lashni taklif etmaydilar yoki to‘lashga ruxsat bermaydilar.</p><p>9.3. Ushbu Shartnoma bo‘yicha o‘z majburiyatlarini bajarishda Tomonlar amaldagi qonunchilikda pora berish/olish, tijorat poraxo‘rligi/xizmatchi shaxsni sotib olish sifatida tavsiflanadigan harakatlarni amalga oshirmaydilar.</p><p>9.4. Ushbu Shartnomaning har bir Tomoni boshqa Tomonni (Bank xodimlarini) rag‘batlantirishdan, jumladan pul mablag‘lari, sovg‘alar berish, ular uchun bepul ishlar (xizmatlar) bajarish va Bank xodimini muayyan qaramlikka soladigan hamda ushbu Bank xodimi tomonidan uni rag‘batlantiruvchi tomon foydasiga har qanday harakatlarni amalga oshirishni ta’minlashga qaratilgan boshqa usullar bilan rag‘batlantirishdan voz kechadi.</p><p>9.5. Agar biror Tomonda korrupsiyaga qarshi shartlarning buzilgani yoki buzilishi mumkinligi haqida shubha paydo bo‘lsa, tegishli Tomon boshqa Tomonni yozma ravishda yoki Bank veb-saytidagi rekvizitlarda maxsus ko‘rsatilgan ishonch telefoni orqali xabardor qilishi shart.</p><p>9.6. Tomonlar Shartnoma amal qilayotgan davrda, Shartnomaning amal qilish muddati davomida va ushbu muddat tugagandan so‘ng ham korrupsiyaviy xatti-harakatlarni sodir etmaslikka kelishib oldilar.</p><p class="p_margin text_bold">X. TOMONLARNING POCHTA MANZILLARI VA REKVIZITLARI</p><table><tbody><tr><td><p><strong>"Bank"</strong></p><p>"Ipak Yo‘li" AITB Shayxontohur filiali</p><p>Manzil: Toshkent shahri, A.Navoiy ko‘chasi, 25-uy</p><p>STIR: 200542744</p><p>Bank kodi: 01145</p><p>Telefon: (78) 148-48-00</p><p>IQTUT: 64190</p></td><td><p><strong>"Mijoz"</strong></p><p>_________________________</p><p>_________________________</p><p>_________________________</p><p>_________________________</p><p>_________________________</p></td></tr></tbody></table><p>Bank rahbarining imzosi _____________________</p><p>Bank tariflari bilan tanishdim _______________________ Mijoz</p>
</body>
</html>
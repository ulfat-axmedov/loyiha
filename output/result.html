<!DOCTYPE html>
<html lang="uz">
<head>
  <meta charset="UTF-8">
  <title>Shartnoma</title>
  <link rel="stylesheet" href="./../public/style.css">
</head>
<body>
<p class="p_margin text_right">"Bahor tiklanish-8" muddatli omonat pasportiga 1-ilova</p><p class="center">(yangi tahrirda)</p><p class="text_year">Toshkent shahri                                                “____” __________ 20___ yil</p><p class="p_margin text_indent">"Ipak Yo‘li" aksiyadorlik innovatsiya tijorat banki, bundan keyin “Bank” deb yuritiladi, filial to‘g‘risidagi nizom (Operatsion boshqaruv to‘g‘risida) va ishonchnoma asosida ish yurituvchi filial rahbari (Operatsion boshqaruv rahbari) ______________________________________ shaxsida bir tomondan, va, bundan keyin “Omonatchi” deb yuritiladigan ____________________________________________________________________________, boshqa tomondan, yakka tartibda “Tomon” deb, birgalikda “Tomonlar” deb yuritiladi, ushbu shartnomani quyidagilar to‘g‘risida tuzdilar:</p><p class="p_margin text_indent">1.1. Bank ushbu Shartnomada nazarda tutilgan shartlar va tartibda Omonatchidan 365 kunlik yillik bazaviy davrdan kelib chiqqan holda yillik 3 (uch) foiz hisobidan foizlar to‘lash sharti bilan 6 (olti) oy muddatga _________ (_____________ _____________________________________) AQSH dollari miqdoridagi naqd pul summasini (Omonatni) qabul qiladi.</p><p class="p_margin text_indent">1.2. Omonatni qabul qilish uchun Bank Omonatchining arizasiga asosan 20606_________________ muddatli omonat hisob raqamini ochadi. Boshqa shaxsga berilgan ishonchnoma asosida Omonat ochilishiga yo‘l qo‘yilmaydi.</p><p class="p_margin text_indent">1.3. Omonatga qo‘shimcha badallar qabul qilinmaydi.</p><p class="p_margin text_bold">II. Foizlarni hisoblash va to‘lash shartlari</p><p class="p_margin text_indent">2.1. Bank muddatli omonat bo‘yicha ushbu Shartnomada belgilangan foizlarni har kuni milliy valyuta so‘mda, muddatli omonat hisobvarag‘idagi pul mablag‘larining kunlik haqiqiy qoldig‘i summasiga, O‘zbekiston Respublikasi Markaziy bankining operatsiya amalga oshirilgan sanadagi joriy kursi bo‘yicha hisoblaydi. Foizlarni hisoblash muddatli omonat hisobvarag‘iga pul mablag‘lari kelib tushgan kundan keyingi kundan boshlanib, ular Omonatchiga qaytarilishidan yoki ushbu Shartnomaning 3.2-bandida nazarda tutilgan shartlar yuzaga kelganda muddatli omonat hisobvarag‘idan to‘liq hisobdan chiqarilishidan oldingi kungacha davom etadi.</p><p class="p_margin text_indent">2.2. Hisoblangan foizlar summasi joriy oy uchun har oyda, omonatning amal qilish muddati davomida, omonatning asosiy summasi qabul qilingan va shartnoma tuzilgan sanaga mos keluvchi kunda, Omonatchining arizasiga muvofiq, uning maxsus so‘mdagi karta hisobvarag‘iga o‘tkaziladi.</p><p class="p_margin text_indent">O‘zbekiston Respublikasi Soliq kodeksining 366 va 382-moddalariga muvofiq, Bank norezidentlar uchun omonatlar bo‘yicha to‘lanadigan foizlardan (daromadlardan) 10% miqdorida soliq ushlab qoladi.</p><p class="p_margin text_indent">Soliq rezidenti bo‘lgan omonatchi O‘zbekiston Respublikasi soliq organlariga murojaat qilib, ushlab qolingan soliqni qaytarish jarayonini boshlash tashabbusi bilan chiqishi mumkin.</p><p class="p_margin text_indent">2.3. Muddatli omonat Omonatchining tashabbusi bilan muddatidan oldin yopilganda, yozma ariza asosida, omonat bo‘yicha hisoblangan, lekin to‘lanmagan foizlar to‘lanmaydi, omonatning asosiy summasidan ilgari to‘langan foizlar summasi esa qaytarib olinmaydi.</p><p class="p_margin text_indent">2.4. Omonatchining muddatli omonati hisobvarag‘iga O‘zbekiston Respublikasining amaldagi qonunchiligiga muvofiq xatlov qo‘yilgan davrda omonat summasiga foizlar hisoblanmaydi.</p><p class="p_margin text_bold">III. Muddatli omonatni saqlash va qaytarish shartlari</p><p class="p_margin text_indent">3.1. Ushbu Shartnomaning 1.1-bandida ko‘rsatilgan pul mablag‘larini saqlash muddati tugagach, Omonatchining muddatli hisobraqamidagi barcha mablag‘lar ushbu Shartnomaning 1.1-bandida belgilangan foizlarni hisoblash to‘xtatilgan holda Omonatchining 20206840 talab qilib olinguncha hisobraqamiga o‘tkaziladi. Muddatli omonatdan 1 AQSH dollarigacha bo‘lgan sentlar omonatchining 20206000 talab qilib olinguncha hisobraqamiga o‘tkaziladi va O‘zbekiston Respublikasi Markaziy bankining operatsiya amalga oshirilgan kundagi kursi bo‘yicha milliy valyutada to‘lanadi.</p><p class="p_margin text_indent">3.2. Ushbu Shartnomaning 3.1-bandi shartlariga muvofiq 365 kundan ortiq vaqt davomida kirim-chiqim operatsiyalari amalga oshirilmagan taqdirda, mablag‘lar summasi avtomatik ravishda talab qilib olinguncha omonat hisobvarag‘ida bloklanadi va Omonatchi Bankka kelguniga qadar harakatsiz hisobvaraqlar guruhi (842- harakatsiz) tarkibiga o‘tkaziladi.</p><p class="p_margin text_indent">3.3. Omonatchi muddatli omonat summasini muddatidan oldin olishni istasa, Omonatchi muddatli omonat summasini talab qilib olishning mo‘ljallanayotgan sanasidan kamida bir oy oldin Bankni o‘z niyati haqida yozma ravishda xabardor qilishi lozim.</p><p class="p_margin text_indent">3.4. Omonatni qaytarish naqd pul shaklida AQSH dollarida amalga oshiriladi.</p><p class="p_margin text_indent">3.5. Agar muddatli omonat muddati tugashi munosabati bilan omonatni qaytarish kuni dam olish kuniga to‘g‘ri kelsa, u holda omonatni berish keyingi ish kunida amalga oshiriladi.</p><p class="p_margin text_bold">IV. Tomonlarning huquq va majburiyatlari</p><p class="p_margin text_indent">4.1. Omonatchi quyidagi huquqlarga ega:</p><p class="p_margin text_indent">4.1.1. Omonatni ham shaxsan, ham o‘z vakili orqali tasarruf etish (qonunda belgilangan tartibda rasmiylashtirilgan ishonchnoma orqali);</p><p class="p_margin text_indent">4.1.2. Omonat summasini ushbu shartnomada belgilangan shartlar va tartibda talab qilish;</p><p class="p_margin text_indent">4.1.3. Ushbu Shartnomada nazarda tutilgan boshqa huquqlar.</p><p class="p_margin text_indent">4.2. Omonatchi o‘z zimmasiga quyidagi majburiyatlarni oladi:</p><p class="p_margin text_indent">4.2.1. Omonat shartlari bilan tanishib chiqish;</p><p class="p_margin text_indent">4.2.2. Ushbu Shartnoma shartlariga rioya qilish;</p><p class="p_margin text_indent">4.2.3. Bank muassasalariga pul mablag‘larini qo‘yish shartlariga  rioya qilgan holda ushbu Shartnoma imzolangan kuni omonatga pul mablag‘larini qo‘yish;</p><p class="p_margin text_indent">4.2.4. Bankni Omonatni muddatidan oldin to‘liq qaytarish haqida omonat yopilishi kutilayotgan sanadan kamida 30 (o‘ttiz) kun oldin oldin xabardor qilish;</p><p class="p_margin text_indent">4.2.5. Bank tomonidan berilgan Omonat daftarchasini tegishli ravishda to‘g‘ri saqlash. Omonat daftarchasi shikastlangan yoki yo‘qolgan taqdirda, bankka yo‘qotish to‘g‘risidagi ariza berilgan kundagi bankning amaldagi Tariflarida belgilangan miqdorda jarima to‘lash;</p><p class="p_margin text_indent">4.2.6. Omonatchining manzili, telefon raqami, familiyasi, ismi yoki otasining ismi o‘zgargan taqdirda, shuningdek uning shaxsini tasdiqlovchi hujjatlar almashtirilgan, ishonchnoma bekor qilingan taqdirda, Omonatchi 3 (Uch) bank kuni muddat ichida, sodir bo‘lgan o‘zgarishlar to‘g‘risida Bankni yozma ravishda xabardor qilishi va zarur bo‘lganda, yangi hujjatning nusxasini taqdim etishi shart;</p><p class="p_margin text_indent">4.2.7. Har chorakda Bankka shaxsan tashrif buyurish yoki Shaxsiy kabinet orqali masofadan turib omonatni xatlovdan o‘tkazish jarayonida ishtirok etish.</p><p class="p_margin text_indent">4.2.8. 3 (uch) bank kuni ichida O‘zbekiston Respublikasi qonun hujjatlari talablariga rioya qilgan holda Bank tomonidan so‘ralgan hujjatlar va/yoki ma’lumotlarni taqdim etish;</p><p class="p_margin text_indent">4.2.9. Omonatchi-norezident Bank so‘rovi berilgan vaqtdan boshlab 3 (uch) bank kuni mobaynida pul mablag‘larining kelib chiqish manbalari to‘g‘risida ma’lumot taqdim etish majburiyatini oladi;</p><p class="p_margin text_indent">4.2.10. Ushbu Shartnomada nazarda tutilgan boshqa majburiyatlar.</p><p class="p_margin text_indent">4.3. Bank quyidagi huquqlarga ega:</p><p class="p_margin text_indent">4.3.1. Belgilangan tartibda Omonat summasidan resurslar sifatida foydalanish;</p><p class="p_margin text_indent">4.3.2. Omonatchining pul mablag‘larini muddatidan oldin qaytarish to‘g‘risidagi yozma xabarnomasi olingan kundan boshlab 30 (o‘ttiz) kun ichida omonat summasini naqd pul shaklida qaytarishni amalga oshirish;</p><p class="p_margin text_indent">4.3.3. Omonatchining talabiga ko‘ra omonat muddati tugashidan oldin omonat qaytarilgan taqdirda, ushbu shartnomaning 2.3-bandi talablariga muvofiq omonat bo‘yicha to‘lov sanasi kelguniga qadar ilgari hisoblangan, lekin to‘lanmagan foizlarni ushlab qolish;</p><p class="p_margin text_indent">4.3.4. Omonatchidan O‘zbekiston Respublikasi qonun hujjatlari talablariga rioya etilishini ta’minlash uchun zarur bo‘lgan tasdiqlovchi hujjatlar va (yoki) ma’lumotlarni taqdim etishni talab qilish;</p><p class="p_margin text_indent">4.3.5. Omonatchi bila turib soxta hujjatlar taqdim etgan yoki qonun hujjatlariga muvofiq talab qilingan hujjatlar taqdim etilmagan taqdirda operatsiyalarni amalga oshirishni rad etish;</p><p class="p_margin text_indent">4.3.6. Bank tomonidan so‘ralgan hujjatlar va (yoki) ma’lumotlar ushbu Shartnomada belgilangan muddatlarda taqdim etilmagan, shuningdek, omonatchi tomonidan Bankka to‘liq bo‘lmagan yoki ishonchsiz hujjatlar va (yoki) ma’lumotlar taqdim etilgan hollarda ushbu Shartnomani bir tomonlama tartibda bekor qilish;</p><p class="p_margin text_indent">4.3.7. Har chorakda, omonat lozim darajada inventarizatsiyalanmaganligi aniqlangan taqdirda, omonatchining omonat daftarchasi bilan omonatdagi mablag‘lar qoldig‘ini inventarizatsiya qilish uchun Bankka majburiy ravishda kelishi to‘g‘risida omonatchini yozma shaklda xabardor qilish.</p><p class="p_margin text_indent">4.3.8. Qonun hujjatlarida belgilangan hollarda Omonat hisobvarag‘i bo‘yicha operatsiyalarni vaqtincha to‘xtatib turish;</p><p class="p_margin text_indent">4.3.9. Ushbu Shartnomada nazarda tutilgan boshqa huquqlar.</p><p class="p_margin text_indent">4.4. Bank o‘z zimmasiga quyidagi majburiyatlarni oladi:</p><p class="p_margin text_indent">4.4.1. Qonun hujjatlari talablariga muvofiq Omonatchiga omonatga pul mablag‘lari qabul qilinganligini tasdiqlovchi omonat daftarchasini yoki uning arizasiga ko‘ra va bank tariflarida nazarda tutilgan miqdorda jarima to‘langandan keyin omonatchi yo‘qotgan omonat daftarchasi o‘rniga yangi daftarchani berish;</p><p class="p_margin text_indent">4.4.2. Omonatchiga omonat shartlarini tushuntirish;</p><p class="p_margin text_indent">4.4.3. Omonatni sir saqlash va u haqidagi ma’lumotlarni faqat qonun hujjatlarida nazarda tutilgan hollarda uchinchi shaxslarga taqdim etish;</p><p class="p_margin text_indent">4.4.4. Omonatchiga mazkur Shartnomaning 1.1-bandida ko‘rsatilgan muddat tugagandan so‘ng, Omonat summasi Omonat valyutasida qaytarish va ushbu Shartnoma shartlarida belgilangan tartibda va miqdorda foizlarni to‘lash;</p><p class="p_margin text_indent">4.5. Tomonlar quyidagi majburiyatlarni o‘z zimmasiga oladi:</p><p class="p_margin text_indent">4.5.1. Tomonlar O‘zbekiston Respublikasining korrupsiyaga qarshi kurashish sohasidagi qonun hujjatlari talablariga, Bankda korrupsiyaning oldini olish va unga qarshi kurashish bo‘yicha siyosat (Bankning rasmiy veb-saytida keltirilgan) talablari va bankning boshqa korruptsiyaga qarshi kurashish sohasidagi ichki me’yoriy hujjatlari talablariga qat’iy rioya etish majburiyatini oladilar.</p><p class="p_margin text_indent">4.5.2. Ushbu shartnoma bo‘yicha o‘z majburiyatlarini bajarishda tomonlar har qanday noqonuniy foyda yoki boshqa imtiyozlarni olish maqsadida har-qanday shaxslarning harakatlariga yoki qarorlariga ta’sir ko‘rsatish uchun ushbu shaxsga to‘g‘ridan-to‘g‘ri yoki bilvosita biron bir pul yoki qiymatni to‘lamaydi, to‘lashni taklif qilmaydi, to‘lashga ruxsat bermaydi.</p><p class="p_margin text_indent">4.5.3. Ushbu shartnoma bo‘yicha o‘z majburiyatlarini bajarishda tomonlar amaldagi qonunchilikda pora berish/olish, xodimga pora berish/o‘z tomoniga og‘dirib olish deb baholanadigan harakatlarni amalga oshirmaydilar.</p><p class="p_margin text_indent">4.5.4. Ushbu shartnoma taraflarining har biri boshqa tomonni (bank xodimlarini) biron-bir tarzda rag‘batlantirishdan bosh tortadi, shu jumladan, pul mablag‘lari, sovg‘alar berish, ularga nisbatan ishlarni (xizmatlarni) bepul bajarish va boshqa usullar bilan bank xodimini ma’lum bir qaramlikka qo‘yish va ushbu bank xodimining uni rag‘batlantiruvchi tomon foydasiga bajarishini ta’minlashga qaratilgan har qanday harakatlarni rag‘batlantirishdan bosh tortadi.</p><p class="p_margin text_indent">4.5.5. Agar biron-bir Tomon korruptsiyaga qarshi kurash shartlarining buzilishi sodir bo‘lgan yoki sodir bo‘lishi mumkin deb gumon qilsa, tegishli Tomon boshqa Tomonni yozma ravishda yoki Bank veb-saytidagi aloqa ma’lumotlarida maxsus ko‘rsatilgan ishonch telefoni orqali xabardor qilish majburiyatini oladi.</p><p class="p_margin text_indent">4.5.6. Ushbu Shartnomada nazarda tutilgan boshqa majburiyatlar.</p><p class="p_margin text_bold">V. Shartnomaning amal qilish muddati</p><p class="p_margin text_indent">5.1. Ushbu Shartnoma Omonat summasi Bankka kelib tushgan kundan boshlab kuchga kiradi va Tomonlar o‘z majburiyatlarini to‘liq bajargunga qadar amal qiladi.</p><p class="p_margin text_indent">5.2. Bank quyidagi hollarda ushbu shartnomani bir tomonlama bekor qilish huquqiga ega:</p><p class="p_margin text_indent">- norezident-omonatchi tomonidan Bank tomonidan so‘ralgan pul mablag‘larining kelib chiqish manbalari to‘g‘risidagi ma’lumotlar Bank so‘rovi paytidan boshlab 3 (uch) bank kuni mobaynida taqdim etilmaganda.</p><p class="p_margin text_indent">- jinoiy faoliyatdan olingan daromadlarni legallashtirishga, terrorizmni moliyalashtirishga va ommaviy qirg‘in qurolini tarqatishni moliyalashtirishga qarshi kurashish, shuningdek sanksiyaviy komplayens bo‘yicha talablarda nazarda tutilgan hollarda.</p><p class="p_margin text_bold">VI. Maxsus shartlar</p><p class="p_margin text_indent">6.1. Ushbu Shartnomada ko‘rsatilmagan hollarda Tomonlar O‘zbekiston Respublikasining amaldagi qonunchiligiga amal qiladilar.</p><p class="p_margin text_indent">6.2. Omonatchi bankka taqdim etilgan ma’lumotlar va hujjatlarning to‘g‘riligi uchun javobgardir.</p><p class="p_margin text_indent">6.3. Muddatli omonat bo‘yicha qoldiqlar va kirim-chiqim operatsiyalari haqidagi ma’lumotlarni omonatchi xizmatga ulanish uchun ariza topshirganidan so‘ng, bankning Internet tarmog‘idagi veb-saytida joylashgan "Shaxsiy kabinet" orqali yoki Android va IOS tizimlariga mo‘ljallangan Ipak Yo‘li Mobile ilovasidan foydalangan holda, o‘zining shaxsiy login va paroli yordamida olishi mumkin.</p><p class="p_margin text_indent">6.4. Tomonlar o‘zaro kelishuvga erisha olmagan barcha nizoli masalalar qonun hujjatlarida belgilangan tartibda sudda ko‘rib chiqiladi.</p><p class="p_margin text_indent">6.5. Ushbu shartnoma shartlari qo‘shimcha shartnomalar tuzish yo‘li bilan o‘zgartirilishi yoki to‘ldirilishi mumkin.</p><p class="p_margin text_bold">6.6. Shartnoma teng yuridik kuchga ega bo‘lgan ikki asl nusxada (Tomonlarning har biri uchun bittadan) tuzildi.</p><p class="p_margin text_indent">6.7. Banklardagi omonatlarni kafolatlash jamg‘armasi bir omonatchining bir bankdagi omonati uchun 200 million so‘mgacha bo‘lgan miqdorda kafolatlangan kompensatsiya to‘lovini amalga oshiradi. Omonatning kafolatlangan summadan ortiqcha qismi bank tomonidan O‘zbekiston Respublikasining "Banklardagi omonatlarni himoyalash kafolatlari to‘g‘risida"gi qonunida belgilangan tartibda to‘lab beriladi.</p><p class="p_margin text_indent">6.8. Bank quyidagi hollarda mijozga xabarnoma yuboradi:</p><p class="p_margin text_indent">- agar bank tomonidan mijozning muddatli hisobvaraqlari bo‘yicha operatsiyalarni to‘xtatib turish amalga oshirilayotgan bo‘lsa, bank operatsiyalarni to‘xtatib turish/pul mablag‘larini muzlatish kunidan keyingi ish kunidan kechiktirmasdan mijozga mijozning hisobvaraqlari bo‘yicha operatsiyalarni to‘xtatib turish sababi to‘g‘risida xabarnoma yuboradi;</p><p class="p_margin text_indent">Xabarnoma mijozga shaxsan, pochta, elektron aloqa, Bankning MBX kanallari va boshqa kommunikatsiya kanallari orqali taqdim etiladi. Xabarnomani olish usuli mijoz tomonidan mustaqil ravishda tanlanishi kerak.</p><p><strong>Bankdan bildirishnoma olish usuli (taklif etilgan variantlardan birini tanlash zarur):</strong></p><p><img src="data:image/png;base64,iVBORw0KGgoAAAANSUhEUgAAABAAAAAQCAMAAAAoLQ9TAAAAAXNSR0IArs4c6QAAAARnQU1BAACxjwv8YQUAAABsUExURQICAgAAAHl5eTAwMG1tbWVlZWZmZmRkZGNjY2hoaD4+PnZ2dnt7e////52dnXR0dHx8fP7+/pycnHp6enh4eP39/fz8/Jubm5qamnd3d4GBgaenp1VVVbW1tbS0tG5ubgUFBQQEBAMDAwAAAN60gZ0AAAAkdFJOU///////////////////////////////////////////////AFgsDQ0AAAAJcEhZcwAAFxEAABcRAcom8z8AAAAySURBVChTY2BEBZIMjMxsCMAMEpDkRQBpdAGJwSoAdqmMrKw0EIKQLBtIABWgCzBKAgAadgvBoMpbDQAAAABJRU5ErkJggg=="> ______________________ mobil telefon raqamiga SMS-xabar;</p><p><img src="data:image/png;base64,iVBORw0KGgoAAAANSUhEUgAAABAAAAAQCAMAAAAoLQ9TAAAAAXNSR0IArs4c6QAAAARnQU1BAACxjwv8YQUAAABsUExURQICAgAAAHl5eTAwMG1tbWVlZWZmZmRkZGNjY2hoaD4+PnZ2dnt7e////52dnXR0dHx8fP7+/pycnHp6enh4eP39/fz8/Jubm5qamnd3d4GBgaenp1VVVbW1tbS0tG5ubgUFBQQEBAMDAwAAAN60gZ0AAAAkdFJOU///////////////////////////////////////////////AFgsDQ0AAAAJcEhZcwAAFxEAABcRAcom8z8AAAAySURBVChTY2BEBZIMjMxsCMAMEpDkRQBpdAGJwSoAdqmMrKw0EIKQLBtIABWgCzBKAgAadgvBoMpbDQAAAABJRU5ErkJggg=="> bankning mobil ilovasi orqali;</p><p><img src="data:image/png;base64,iVBORw0KGgoAAAANSUhEUgAAABAAAAAQCAMAAAAoLQ9TAAAAAXNSR0IArs4c6QAAAARnQU1BAACxjwv8YQUAAABsUExURQICAgAAAHl5eTAwMG1tbWVlZWZmZmRkZGNjY2hoaD4+PnZ2dnt7e////52dnXR0dHx8fP7+/pycnHp6enh4eP39/fz8/Jubm5qamnd3d4GBgaenp1VVVbW1tbS0tG5ubgUFBQQEBAMDAwAAAN60gZ0AAAAkdFJOU///////////////////////////////////////////////AFgsDQ0AAAAJcEhZcwAAFxEAABcRAcom8z8AAAAySURBVChTY2BEBZIMjMxsCMAMEpDkRQBpdAGJwSoAdqmMrKw0EIKQLBtIABWgCzBKAgAadgvBoMpbDQAAAABJRU5ErkJggg=="> pochta aloqasi orqali quyidagi manzilga:___________________________________;</p><p><img src="data:image/png;base64,iVBORw0KGgoAAAANSUhEUgAAABAAAAAQCAMAAAAoLQ9TAAAAAXNSR0IArs4c6QAAAARnQU1BAACxjwv8YQUAAABsUExURQICAgAAAHl5eTAwMG1tbWVlZWZmZmRkZGNjY2hoaD4+PnZ2dnt7e////52dnXR0dHx8fP7+/pycnHp6enh4eP39/fz8/Jubm5qamnd3d4GBgaenp1VVVbW1tbS0tG5ubgUFBQQEBAMDAwAAAN60gZ0AAAAkdFJOU///////////////////////////////////////////////AFgsDQ0AAAAJcEhZcwAAFxEAABcRAcom8z8AAAAySURBVChTY2BEBZIMjMxsCMAMEpDkRQBpdAGJwSoAdqmMrKw0EIKQLBtIABWgCzBKAgAadgvBoMpbDQAAAABJRU5ErkJggg=="> bank bo‘limiga shaxsan tashrif buyurish chog‘ida;</p><p><img src="data:image/png;base64,iVBORw0KGgoAAAANSUhEUgAAABAAAAAQCAMAAAAoLQ9TAAAAAXNSR0IArs4c6QAAAARnQU1BAACxjwv8YQUAAABsUExURQICAgAAAHl5eTAwMG1tbWVlZWZmZmRkZGNjY2hoaD4+PnZ2dnt7e////52dnXR0dHx8fP7+/pycnHp6enh4eP39/fz8/Jubm5qamnd3d4GBgaenp1VVVbW1tbS0tG5ubgUFBQQEBAMDAwAAAN60gZ0AAAAkdFJOU///////////////////////////////////////////////AFgsDQ0AAAAJcEhZcwAAFxEAABcRAcom8z8AAAAySURBVChTY2BEBZIMjMxsCMAMEpDkRQBpdAGJwSoAdqmMrKw0EIKQLBtIABWgCzBKAgAadgvBoMpbDQAAAABJRU5ErkJggg=="> quyidagi elektron pochtaga: ____________________;</p><p><img src="data:image/png;base64,iVBORw0KGgoAAAANSUhEUgAAABAAAAAQCAMAAAAoLQ9TAAAAAXNSR0IArs4c6QAAAARnQU1BAACxjwv8YQUAAABsUExURQICAgAAAHl5eTAwMG1tbWVlZWZmZmRkZGNjY2hoaD4+PnZ2dnt7e////52dnXR0dHx8fP7+/pycnHp6enh4eP39/fz8/Jubm5qamnd3d4GBgaenp1VVVbW1tbS0tG5ubgUFBQQEBAMDAwAAAN60gZ0AAAAkdFJOU///////////////////////////////////////////////AFgsDQ0AAAAJcEhZcwAAFxEAABcRAcom8z8AAAAySURBVChTY2BEBZIMjMxsCMAMEpDkRQBpdAGJwSoAdqmMrKw0EIKQLBtIABWgCzBKAgAadgvBoMpbDQAAAABJRU5ErkJggg=="> bank ixtiyoriga ko‘ra boshqa aloqa kanallari orqali;</p><p class="p_margin text_bold">Tomonlarning manzili va rekvizitlari</p><table><tbody><tr><td><p><strong>Bank</strong></p><p><strong>“Ipak Yo‘li” AITB</strong></p><p>Toshkent shahri, ______________________ tumani</p><p>________________________________ ko‘ch.</p><p>kod</p><p>telefon (____) ______________________</p><p>STIR ____________________________</p><p>OKED______________________________</p><p>“Ipak Yo‘li” AITB operatsion bo‘limi boshlig‘i/filial menejeri</p><p>_______________________ (imzo)</p></td><td><p><strong>Omonatchi </strong></p><p>F.I.SH. </p><p>Manzil: Toshkent sh., _________________ tumani</p><p>________________________________ ko‘ch.</p><p>Telefon ______________________________</p><p>Pasport seriya raqami: ___________________</p><p>Pasport berilgan sana: __________________</p><p>Kim tomonidan berilgan: _________________</p><p>____________________________________</p><p>____________________________(imzo)</p></td></tr></tbody></table>
</body>
</html>